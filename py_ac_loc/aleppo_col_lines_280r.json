{
  "leaf": "280r",
  "description": "Manual line-by-line alignment of Aleppo Codex leaf 280r\n(Job 37:9–38:30) to the page image (two columns).\n\nColumn 1 (right): Job 37:9 (cont.)–38:6, 28 lines\nColumn 2 (left): Job 38:7–38:30, 28 lines\n\nGround truth text: MAM-XML (Job.xml)\nPage image: https://www.mgketer.org/mikra/29/37/1/mg/106",
  "notes": "Line 21 is blank (parashah pe break between Job 37:24 and 38:1).",
  "column_1_lines": [
    [
      1,
      "תָּב֣וֹא סוּפָ֑ה וּֽמִמְּזָרִ֥ים קָרָֽה׃"
    ],
    [
      2,
      "מִנִּשְׁמַת־אֵ֥ל יִתֶּן־קָ֑רַח וְרֹ֖חַב מַ֣יִם בְּמוּצָֽק׃"
    ],
    [
      3,
      "אַף־בְּ֭רִי יַטְרִ֣יחַ עָ֑ב יָ֝פִ֗יץ עֲנַ֣ן אוֹרֽוֹ׃"
    ],
    [
      4,
      "וְה֤וּא מְסִבּ֨וֹת׀ מִתְהַפֵּ֣ךְ בְּתַחְבּוּלֹתָ֣ו לְפׇעֳלָ֑ם"
    ],
    [
      5,
      "כֹּ֖ל אֲשֶׁ֥ר יְצַוֵּ֓ם׀ עַל־פְּנֵ֖י תֵבֵ֣ל אָֽרְצָה׃"
    ],
    [
      6,
      "אִם־לְשֵׁ֥בֶט אִם־לְאַרְצ֑וֹ אִם־לְ֝חֶ֗סֶד יַמְצִאֵֽהוּ׃"
    ],
    [
      7,
      "הַאֲזִ֣ינָה זֹּ֣את אִיּ֑וֹב עֲ֝מֹ֗ד וְהִתְבּוֹנֵ֤ן׀"
    ],
    [
      8,
      "נִפְלְא֬וֹת אֵֽל׃ הֲ֭תֵדַע בְּשׂוּם־אֱל֣וֹהַּ עֲלֵיהֶ֑ם"
    ],
    [
      9,
      "וְ֝הֹפִ֗יעַ א֣וֹר עֲנָנֽוֹ׃ הֲ֭תֵדַע עַל־מִפְלְשֵׂי־עָ֑ב"
    ],
    [
      10,
      "מִ֝פְלְא֗וֹת תְּמִ֣ים דֵּעִֽים׃ אֲשֶׁר־בְּגָדֶ֥יךָ חַמִּ֑ים"
    ],
    [
      11,
      "בְּהַשְׁקִ֥ט אֶ֝֗רֶץ מִדָּרֽוֹם׃ תַּרְקִ֣יעַ עִ֭מּוֹ"
    ],
    [
      12,
      "לִשְׁחָקִ֑ים חֲ֝זָקִ֗ים כִּרְאִ֥י מוּצָֽק׃"
    ],
    [
      13,
      "ה֭וֹדִיעֵנוּ מַה־נֹּ֣אמַר ל֑וֹ לֹֽא־נַ֝עֲרֹ֗ךְ מִפְּנֵי־חֹֽשֶׁךְ׃"
    ],
    [
      14,
      "הַֽיְסֻפַּר־ל֭וֹ כִּ֣י אֲדַבֵּ֑ר אִֽם־אָ֥מַר אִ֝֗ישׁ כִּ֣י יְבֻלָּֽע׃"
    ],
    [
      15,
      "וְעַתָּ֤ה׀ לֹ֘א רָ֤אוּ א֗וֹר בָּהִ֣יר ה֭וּא בַּשְּׁחָקִ֑ים"
    ],
    [
      16,
      "וְר֥וּחַ עָ֝בְרָ֗ה וַֽתְּטַהֲרֵֽם׃ מִ֭צָּפוֹן זָהָ֣ב"
    ],
    [
      17,
      "יֶאֱתֶ֑ה עַל־אֱ֝ל֗וֹהַּ נ֣וֹרָא הֽוֹד׃ שַׁדַּ֣י לֹא־"
    ],
    [
      18,
      "מְ֭צָאנֻהוּ שַׂגִּיא־כֹ֑חַ וּמִשְׁפָּ֥ט וְרֹב־צְ֝דָקָ֗ה"
    ],
    [
      19,
      "לֹ֣א יְעַנֶּֽה׃ לָ֭כֵן יְרֵא֣וּהוּ אֲנָשִׁ֑ים"
    ],
    [
      20,
      "לֹֽא־יִ֝רְאֶ֗ה כׇּל־חַכְמֵי־לֵֽב׃"
    ],
    [
      21,
      "{פ}"
    ],
    [
      22,
      "וַיַּעַן־יְהֹוָ֣ה אֶת־אִ֭יּוֹב מנהסערה וַיֹּאמַֽר׃"
    ],
    [
      23,
      "מִ֤י זֶ֨ה׀ מַחְשִׁ֖יךְ עֵצָ֥ה בְמִלִּ֗ין בְּֽלִי־דָֽעַת׃"
    ],
    [
      24,
      "אֱזׇר־נָ֣א כְגֶ֣בֶר חֲלָצֶ֑יךָ וְ֝אֶשְׁאָלְךָ֗ וְהוֹדִיעֵֽנִי׃"
    ],
    [
      25,
      "אֵיפֹ֣ה הָ֭יִיתָ בְּיׇסְדִי־אָ֑רֶץ הַ֝גֵּ֗ד"
    ],
    [
      26,
      "אִם־יָדַ֥עְתָּ בִינָֽה׃ מִי־שָׂ֣ם מְ֭מַדֶּיהָ כִּ֣י תֵדָ֑ע"
    ],
    [
      27,
      "א֤וֹ מִֽי־נָטָ֖ה עָלֶ֣יהָ קָּֽו׃ עַל־מָ֭ה אֲדָנֶ֣יהָ"
    ],
    [
      28,
      "הׇטְבָּ֑עוּ א֥וֹ מִי־יָ֝רָ֗ה אֶ֣בֶן פִּנָּתָֽהּ׃"
    ]
  ],
  "column_2_lines": [
    [
      1,
      "בְּרׇן־יַ֭חַד כּ֣וֹכְבֵי בֹ֑קֶר וַ֝יָּרִ֗יעוּ כׇּל־בְּנֵ֥י אֱלֹהִֽים׃"
    ],
    [
      2,
      "וַיָּ֣סֶךְ בִּדְלָתַ֣יִם יָ֑ם בְּ֝גִיח֗וֹ מֵרֶ֥חֶם יֵצֵֽא׃"
    ],
    [
      3,
      "בְּשׂוּמִ֣י עָנָ֣ן לְבֻשׁ֑וֹ וַ֝עֲרָפֶ֗ל חֲתֻלָּתֽוֹ׃"
    ],
    [
      4,
      "וָאֶשְׁבֹּ֣ר עָלָ֣יו חֻקִּ֑י וָ֝אָשִׂ֗ים בְּרִ֣יחַ וּדְלָתָֽיִם׃"
    ],
    [
      5,
      "וָאֹמַ֗ר עַד־פֹּ֣ה תָ֭בוֹא וְלֹ֣א תֹסִ֑יף"
    ],
    [
      6,
      "וּפֹא־יָ֝שִׁ֗ית בִּגְא֥וֹן גַּלֶּֽיךָ׃ הֲֽ֭מִיָּמֶיךָ"
    ],
    [
      7,
      "צִוִּ֣יתָ בֹּ֑קֶר ידעתה שחר מְקֹמֽוֹ׃"
    ],
    [
      8,
      "לֶ֭אֱחֹז בְּכַנְפ֣וֹת הָאָ֑רֶץ וְיִנָּעֲר֖וּ רְשָׁעִ֣ים מִמֶּֽנָּה׃"
    ],
    [
      9,
      "תִּ֭תְהַפֵּךְ כְּחֹ֣מֶר חוֹתָ֑ם וְ֝יִֽתְיַצְּב֗וּ כְּמ֣וֹ לְבֽוּשׁ׃"
    ],
    [
      10,
      "וְיִמָּנַ֣ע מֵרְשָׁעִ֣ים אוֹרָ֑ם וּזְר֥וֹעַ רָ֝מָ֗ה תִּשָּׁבֵֽר׃"
    ],
    [
      11,
      "הֲ֭בָאתָ עַד־נִבְכֵי־יָ֑ם וּבְחֵ֥קֶר תְּ֝ה֗וֹם הִתְהַלָּֽכְתָּ׃"
    ],
    [
      12,
      "הֲנִגְל֣וּ לְ֭ךָ שַׁעֲרֵי־מָ֑וֶת וְשַׁעֲרֵ֖י צַלְמָ֣וֶת תִּרְאֶֽה׃"
    ],
    [
      13,
      "הִ֭תְבֹּנַנְתָּ עַד־רַחֲבֵי־אָ֑רֶץ הַ֝גֵּ֗ד"
    ],
    [
      14,
      "אִם־יָדַ֥עְתָּ כֻלָּֽהּ׃ אֵי־זֶ֣ה הַ֭דֶּרֶךְ יִשְׁכׇּן־"
    ],
    [
      15,
      "א֑וֹר וְ֝חֹ֗שֶׁךְ אֵי־זֶ֥ה מְקֹמֽוֹ׃ כִּ֣י תִ֭קָּחֶנּוּ"
    ],
    [
      16,
      "אֶל־גְּבוּל֑וֹ וְכִי־תָ֝בִ֗ין נְתִיב֥וֹת בֵּיתֽוֹ׃"
    ],
    [
      17,
      "יָ֭דַעְתָּ כִּי־אָ֣ז תִּוָּלֵ֑ד וּמִסְפַּ֖ר יָמֶ֣יךָ רַבִּֽים׃"
    ],
    [
      18,
      "הֲ֭בָאתָ אֶל־אֹצְר֣וֹת שָׁ֑לֶג וְאוֹצְר֖וֹת"
    ],
    [
      19,
      "בָּרָ֣ד תִּרְאֶֽה׃ אֲשֶׁר־חָשַׂ֥כְתִּי לְעֶת־צָ֑ר"
    ],
    [
      20,
      "לְי֥וֹם קְ֝רָ֗ב וּמִלְחָמָֽה׃ אֵי־זֶ֣ה הַ֭דֶּרֶךְ"
    ],
    [
      21,
      "יֵחָ֣לֶק א֑וֹר יָפֵ֖ץ קָדִ֣ים עֲלֵי־אָֽרֶץ׃"
    ],
    [
      22,
      "מִֽי־פִלַּ֣ג לַשֶּׁ֣טֶף תְּעָלָ֑ה וְ֝דֶ֗רֶךְ לַחֲזִ֥יז קֹלֽוֹת׃"
    ],
    [
      23,
      "לְ֭הַמְטִיר עַל־אֶ֣רֶץ לֹא־אִ֑ישׁ מִ֝דְבָּ֗ר"
    ],
    [
      24,
      "לֹא־אָדָ֥ם בּֽוֹ׃ לְהַשְׂבִּ֣יעַ שֹׁ֭אָה וּמְשֹׁאָ֑ה"
    ],
    [
      25,
      "וּ֝לְהַצְמִ֗יחַ מֹ֣צָא דֶֽשֶׁא׃ הֲיֵשׁ־לַמָּטָ֥ר"
    ],
    [
      26,
      "אָ֑ב א֥וֹ מִי־ה֝וֹלִ֗יד אֶגְלֵי־טָֽל׃"
    ],
    [
      27,
      "מִבֶּ֣טֶן מִ֭י יָצָ֣א הַקָּ֑רַח וּכְפֹ֥ר שָׁ֝מַ֗יִם מִ֣י יְלָדֽוֹ׃"
    ],
    [
      28,
      "כָּ֭אֶבֶן מַ֣יִם יִתְחַבָּ֑אוּ וּפְנֵ֥י תְ֝ה֗וֹם יִתְלַכָּֽדוּ׃"
    ]
  ]
}
