{
  "leaf": "281v",
  "description": [
    "Manual line-by-line alignment of Aleppo Codex leaf 281v",
    "(Job 41:23–Prov 1:8) to the page image (two columns).",
    "Ground truth text: MAM-XML (Job.xml, Prov.xml)"
  ],
  "page_image": "https://archive.org/details/aleppo-codex/page/n563/mode/1up",
  "column_1": {
    "side": "right",
    "range": "Job 41:23–42:10",
    "line_count": 28,
    "notes": [
      "Line 5 = {פ} (pe break after 41:26)",
      "Line 14 = {פ} (pe break after 42:6)",
      "42:2 ketiv ידעת, 42:10 ketiv אֶת־שבית"
    ]
  },
  "column_2": {
    "side": "left",
    "range": "Job 42:11–42:17 + Prov 1:1–1:8",
    "line_count": 28,
    "notes": [
      "Lines 17–18 = blank (book boundary between Job and Proverbs)",
      "42:16 ketiv וירא",
      "Prov 1:7 parashah_after={פ} → line 25 = {פ}"
    ]
  },
  "column_1_lines": [
    [
      1,
      "יַרְתִּ֣יחַ כַּסִּ֣יר מְצוּלָ֑ה יָ֝֗ם יָשִׂ֥ים כַּמֶּרְקָחָֽה׃"
    ],
    [
      2,
      "אַ֭חֲרָיו יָאִ֣יר נָתִ֑יב יַחְשֹׁ֖ב תְּה֣וֹם לְשֵׂיבָֽה׃"
    ],
    [
      3,
      "אֵֽין־עַל־עָפָ֥ר מׇשְׁל֑וֹ הֶ֝עָשׂ֗וּ לִבְלִי־חָֽת׃"
    ],
    [
      4,
      "אֵֽת־כׇּל־גָּבֹ֥הַּ יִרְאֶ֑ה ה֝֗וּא מֶ֣לֶךְ עַל־כׇּל־בְּנֵי־שָֽׁחַץ׃"
    ],
    [
      5,
      "{פ}"
    ],
    [
      6,
      "וַיַּ֖עַן אִיּ֥וֹב אֶת־יְהֹוָ֗ה וַיֹּאמַֽר׃"
    ],
    [
      7,
      "ידעת כִּי־כֹ֣ל תּוּכָ֑ל וְלֹֽא־יִבָּצֵ֖ר מִמְּךָ֣ מְזִמָּֽה׃"
    ],
    [
      8,
      "מִ֤י זֶ֨ה׀ מַעְלִ֥ים עֵצָ֗ה בְּֽלִ֫י דָ֥עַת"
    ],
    [
      9,
      "לָכֵ֣ן הִ֭גַּדְתִּי וְלֹ֣א אָבִ֑ין נִפְלָא֥וֹת מִ֝מֶּ֗נִּי"
    ],
    [
      10,
      "וְלֹ֣א אֵדָֽע׃ שְֽׁמַֽע־נָ֭א וְאָנֹכִ֣י אֲדַבֵּ֑ר"
    ],
    [
      11,
      "אֶ֝שְׁאָלְךָ֗ וְהוֹדִיעֵֽנִי׃ לְשֵֽׁמַע־אֹ֥זֶן"
    ],
    [
      12,
      "שְׁמַעְתִּ֑יךָ וְ֝עַתָּ֗ה עֵינִ֥י רָאָֽתְךָ׃"
    ],
    [
      13,
      "עַל־כֵּ֭ן אֶמְאַ֣ס וְנִחַ֑מְתִּי עַל־עָפָ֥ר וָאֵֽפֶר׃"
    ],
    [
      14,
      "{פ}"
    ],
    [
      15,
      "וַיְהִ֗י אַחַ֨ר דִּבֶּ֧ר יְהֹוָ֛ה אֶת־הַדְּבָרִ֥ים הָאֵ֖לֶּה"
    ],
    [
      16,
      "אֶל־אִיּ֑וֹב וַיֹּ֨אמֶר יְהֹוָ֜ה אֶל־אֱלִיפַ֣ז הַתֵּימָנִ֗י"
    ],
    [
      17,
      "חָרָ֨ה אַפִּ֤י בְךָ֙ וּבִשְׁנֵ֣י רֵעֶ֔יךָ כִּ֠י לֹ֣א דִבַּרְתֶּ֥ם"
    ],
    [
      18,
      "אֵלַ֛י נְכוֹנָ֖ה כְּעַבְדִּ֥י אִיּֽוֹב׃ {ס} וְעַתָּ֡ה"
    ],
    [
      19,
      "קְחוּ־לָכֶ֣ם שִׁבְעָֽה־פָרִים֩ וְשִׁבְעָ֨ה אֵילִ֜ים"
    ],
    [
      20,
      "וּלְכ֣וּ׀ אֶל־עַבְדִּ֣י אִיּ֗וֹב וְהַעֲלִיתֶ֤ם עוֹלָה֙"
    ],
    [
      21,
      "בַּעַדְכֶ֔ם וְאִיּ֣וֹב עַבְדִּ֔י יִתְפַּלֵּ֖ל עֲלֵיכֶ֑ם כִּ֧י אִם־"
    ],
    [
      22,
      "פָּנָ֣יו אֶשָּׂ֗א לְבִלְתִּ֞י עֲשׂ֤וֹת עִמָּכֶם֙ נְבָלָ֔ה"
    ],
    [
      23,
      "כִּ֠י לֹ֣א דִבַּרְתֶּ֥ם אֵלַ֛י נְכוֹנָ֖ה כְּעַבְדִּ֥י אִיּֽוֹב׃"
    ],
    [
      24,
      "וַיֵּלְכוּ֩ אֱלִיפַ֨ז הַתֵּימָנִ֜י וּבִלְדַּ֣ד הַשּׁוּחִ֗י"
    ],
    [
      25,
      "צֹפַר֙ הַנַּ֣עֲמָתִ֔י וַיַּעֲשׂ֔וּ כַּאֲשֶׁ֛ר דִּבֶּ֥ר אֲלֵיהֶ֖ם"
    ],
    [
      26,
      "יְהֹוָ֑ה וַיִּשָּׂ֥א יְהֹוָ֖ה אֶת־פְּנֵ֥י אִיּֽוֹב׃ וַיהֹוָ֗ה שָׁ֚ב"
    ],
    [
      27,
      "אֶת־שבית אִיּ֔וֹב בְּהִֽתְפַּֽלְל֖וֹ בְּעַ֣ד רֵעֵ֑הוּ"
    ],
    [
      28,
      "וַיֹּ֧סֶף יְהֹוָ֛ה אֶת־כׇּל־אֲשֶׁ֥ר לְאִיּ֖וֹב לְמִשְׁנֶֽה׃"
    ]
  ],
  "column_2_lines": [
    [
      1,
      "וַיָּבֹ֣אוּ אֵ֠לָ֠יו כׇּל־אֶחָ֨יו וְכׇל־אַחְיֹתָ֜יו וְכׇל־יֹדְעָ֣יו"
    ],
    [
      2,
      "לְפָנִ֗ים וַיֹּאכְל֨וּ עִמּ֣וֹ לֶ֘חֶם֮ בְּבֵיתוֹ֒ וַיָּנֻ֤דוּ לוֹ֙"
    ],
    [
      3,
      "וַיְנַחֲמ֣וּ אֹת֔וֹ עַ֚ל כׇּל־הָ֣רָעָ֔ה אֲשֶׁר־הֵבִ֥יא"
    ],
    [
      4,
      "יְהֹוָ֖ה עָלָ֑יו וַיִּתְּנוּ־ל֗וֹ אִ֚ישׁ קְשִׂיטָ֣ה אֶחָ֔ת"
    ],
    [
      5,
      "וְאִ֕ישׁ נֶ֥זֶם זָהָ֖ב אֶחָֽד׃ וַיהֹוָ֗ה בֵּרַ֛ךְ אֶת־אַחֲרִ֥ית"
    ],
    [
      6,
      "אִיּ֖וֹב מֵרֵֽאשִׁת֑וֹ וַֽיְהִי־ל֡וֹ אַרְבָּעָה֩ עָשָׂ֨ר"
    ],
    [
      7,
      "אֶ֜לֶף צֹ֗אן וְשֵׁ֤שֶׁת אֲלָפִים֙ גְּמַלִּ֔ים וְאֶלֶף־"
    ],
    [
      8,
      "צֶ֥מֶד בָּקָ֖ר וְאֶ֥לֶף אֲתוֹנֽוֹת׃ וַֽיְהִי־ל֛וֹ שִׁבְעָ֥נָה"
    ],
    [
      9,
      "בָנִ֖ים וְשָׁל֥וֹשׁ בָּנֽוֹת׃ וַיִּקְרָ֤א שֵׁם־הָאַחַת֙"
    ],
    [
      10,
      "יְמִימָ֔ה וְשֵׁ֥ם הַשֵּׁנִ֖ית קְצִיעָ֑ה וְשֵׁ֥ם"
    ],
    [
      11,
      "הַשְּׁלִישִׁ֖ית קֶ֥רֶן הַפּֽוּךְ׃ וְלֹ֨א נִמְצָ֜א נָשִׁ֥ים"
    ],
    [
      12,
      "יָפ֛וֹת כִּבְנ֥וֹת אִיּ֖וֹב בְּכׇל־הָאָ֑רֶץ וַיִּתֵּ֨ן לָהֶ֧ם"
    ],
    [
      13,
      "אֲבִיהֶ֛ם נַחֲלָ֖ה בְּת֥וֹךְ אֲחֵיהֶֽם׃ וַיְחִ֤י אִיּוֹב֙"
    ],
    [
      14,
      "אַחֲרֵי־זֹ֔את מֵאָ֥ה וְאַרְבָּעִ֖ים שָׁנָ֑ה וירא"
    ],
    [
      15,
      "אֶת־בָּנָיו֙ וְאֶת־בְּנֵ֣י בָנָ֔יו אַרְבָּעָ֖ה דֹּרֽוֹת׃"
    ],
    [
      16,
      "וַיָּ֣מׇת אִיּ֔וֹב זָקֵ֖ן וּשְׂבַ֥ע יָמִֽים׃"
    ],
    [
      17,
      ""
    ],
    [
      18,
      ""
    ],
    [
      19,
      "מִ֭שְׁלֵי שְׁלֹמֹ֣ה בֶן־דָּוִ֑ד מֶ֝֗לֶךְ יִשְׂרָאֵֽל׃"
    ],
    [
      20,
      "לָדַ֣עַת חׇכְמָ֣ה וּמוּסָ֑ר לְ֝הָבִ֗ין אִמְרֵ֥י בִינָֽה׃"
    ],
    [
      21,
      "לָ֭קַחַת מוּסַ֣ר הַשְׂכֵּ֑ל צֶ֥דֶק וּ֝מִשְׁפָּ֗ט"
    ],
    [
      22,
      "וּמֵשָׁרִֽים׃ לָתֵ֣ת לִפְתָאיִ֣ם עׇרְמָ֑ה"
    ],
    [
      23,
      "לְ֝נַ֗עַר דַּ֣עַת וּמְזִמָּֽה׃ יִשְׁמַ֣ע חָ֭כָם וְי֣וֹסֶף"
    ],
    [
      24,
      "לֶ֑קַח וְ֝נָב֗וֹן תַּחְבֻּל֥וֹת יִקְנֶֽה׃ לְהָבִ֣ין מָ֭שָׁל"
    ],
    [
      25,
      "וּמְלִיצָ֑ה דִּבְרֵ֥י חֲ֝כָמִ֗ים וְחִידֹתָֽם׃ יִרְאַ֣ת יְ֭הֹוָה"
    ],
    [
      26,
      "רֵאשִׁ֣ית דָּ֑עַת חׇכְמָ֥ה וּ֝מוּסָ֗ר אֱוִילִ֥ים בָּֽזוּ׃"
    ],
    [
      27,
      "{פ}"
    ],
    [
      28,
      "שְׁמַ֣ע בְּ֭נִי מוּסַ֣ר אָבִ֑יךָ וְאַל־תִּ֝טֹּ֗שׁ תּוֹרַ֥ת אִמֶּֽךָ׃"
    ]
  ]
}
